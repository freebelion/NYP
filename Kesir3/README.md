## Kesir3
Bu üçüncü projede bir kesir nesnesinin
nasıl bir şey olduğunu açıklayacak
bir sınıf tanımı, yani bir kalıp
oluşturdum. Böyle bir sınıf tanımı
gerçek hayattaki bir nesneyi temsil eden
birden fazla bilgiyi o nesneyi
tarif edecek bir pakette toplayacak,
yani "kapsüllemiş" olacaktır.
> *Kapsülleme (**encapsulation**) nesneye
yönelik programlamanın birinci önemli
prensibidir.*

`class Kesir` tanımı bir kesir nesnesinin
`pay` ve `payda` adlı iki tamsayı
değişkenden oluştuğunu gösteriyor
ve kesrin ondalıklı eşdeğerini
hesaplayan `Oran` adlı fonksiyonu da
barındırıyor.

Bu sefer projenin adını da eklediğim
**Kesir3Program** kod dosyasında
bu sınıf türünden iki `Kesir` nesnesi
oluşturuyorum ve önceki projelerdeki
gibi iki kesrin pay ve payda bölümleriyle
ondalıklı eşdeğerlerini yazdırıyorum.