# NYP<br>C# ile Nesneye Yönelik Programlama
Bu çözüm grubunda C# ile nesneye yönelik programlamayı
öğretmeye yönelik konsol projeleri ile WPF uygulama örneklerini
sunuyorum. Bu çalışmaya yürüttüğüm dersleri alan öğrencilere
yardımcı olmak için başladım, ama konu hakkında fikir edinmek
isteyen başka yeni programcılara da yardımcı olacağını umarak
fırsatım oldukça eklemeler yapacağım.

Her projede geliştirme adımlarını açıklayan bir README dosyası
olacaktır. Dosya kalabalığını azaltmak için birçok projede yalnızca
önemli kod dosyaları ile README dosyalarını github'a yükleyeceğim.

Projeleri derslerdeki işlenme sırasıyla aşağıda özetliyorum:

1. [**Kesir1**](Kesir1/README.md):
   Bu projede bir kesri temsil edebilecek iki tamsayı değişken
   (`pay`ve `payda`) tanımladım ve kesrin ondalıklı eşdeğerini
   bulmak için onların oranını hesapladım.
2. [**Kesir2**](Kesir2/README.md):
   Bu projede iki ayrı kesri temsil edebilecek dört tamsayı
   değişken (`pay1`, `payda1` ve `pay2`, `payda2`) tanımladım
   ve yine bunları oranlayarak kesirlerin ondalıklı eşdeğerlerini
   hesaplattım. Amacım bir kesir nesnesini temsil edecek
   iki tamsayının kesir nesnesini temsil edecek bir "paket" ya da
   "kapsül" içinde birlikte saklanmasının daha yararlı olacağını
   göstermekti.